---
title: "Io, me e Martin"
date: 2022-07-29T09:28:40+02:00
tags: ["personal", "deep work", "music", "focus"]
showToc: true
TocOpen: false
draft: false
hidemeta: false
comments: false
disableHLJS: true # to disable highlightjs
disableShare: false
disableHLJS: false
hideSummary: false
searchHidden: true
ShowReadingTime: true
ShowBreadCrumbs: true
ShowPostNavLinks: true
cover:
    image: "/blog/images/martin01.jpg" # image path/url
    alt: "<alt text>" # alt text
    caption: "<text>" # display caption under cover
    relative: false # when using page bundles set this to true
    hidden: false # only hide on current single page
---
Martin è un musicista svedese, uno di quelli a cui piace sperimentare con la musica elettronica. La sua passione per la musica lo ha portato, nel corso degli anni, a sviluppare strumenti musicali dotati di un’anima. Ingranaggi, motori elettrici e strutture di legno che compongono forme d’arte innovative che si sposano perfettamente col genere suonato.

Dopo aver sviluppato **Music Box**, un particolare *carillon* alimentato da nastri di carta forati, e **Modulin**, un sintetizzatore-violino, Martin si dedica al grande progetto della sua vita: la **Marble Machine**. Non un singolo strumento, ma un complesso sistema meccanico che possa far suonare in maniera sincronizzata uno xilofono, una batteria e un basso. Seguono anni di intenso lavoro per Martin e, nel 2016, pubblica su youtube un [video dimostrativo](https://www.youtube.com/watch?v=IvUU8joBb1Q) del funzionamento della sua nuova opera. Al momento in cui sto scrivendo questo video conta quasi 215 milioni di visualizzazioni!

L’intento di Martin è quello di portare la Marble Machine in tour con il suo gruppo **Wintergatan**, ma la macchina non è ancora pronta per esibirsi. Ci sono problemi meccanici, biglie che saltano da ogni lato ed una difficoltà oggettiva nel *programmare* la melodia. Così, nel 2017, decide di iniziare il progetto **Marble Machine X**, cercando di risolvere i problemi e donare all’opera d’arte musicale una precisione industriale. Martin inizia a pubblicare video periodicamente, condividendo con la sua community le varie fasi del progetto. Decine di migliaia di pezzi disegnati al CAD e realizzati tagliando legno, acciaio e plastica. 

La costruzione della Marble Machine X nel 2020 è diventata ormai un progetto estremamente modulare, ma altrettanto **complesso**. Nei video, Martin, prova ripetutamente a superare il record di biglie *suonate* senza far inceppare il meccanismo o senza che nessuna di esse cada a terra. Eppure c’è qualcosa che non funziona nell’intero progetto. Molto è migliorato dal 2016, ma sussistono ancora problemi di sincronizzazione degli strumenti. 

Nel 2021 Martin pubblica un video in cui decide di **interrompere** la progettazione della Marble Machine X. In maniera squisitamente onesta comunica che il progetto non può continuare per approssimazioni successive o per continua riprogettazione dei singoli moduli. Era giunto il momento di fermarsi e ragionare sul futuro.

Ed è proprio in uno dei suoi video che Martin presenta due libri che lo avrebbero aiutato a concentrarsi sui suoi obiettivi, riducendo ciò che lo circonda al minimo indispensabile: **Deep work** di **Cal Newport** e **Essentialism** di **Greg McKeown**. Un anno sabbatico il 2021, per poi annunciare nel 2022 il suo ritorno con un nuovo progetto: la **Marble Machine 3**. La novità? Una inversione di priorità nella progettazione: non costruire una macchina con dentro gli strumenti, ma costruire gli strumenti con attorno una macchina.

Lasciando ora Martin al suo futuro, facendogli i migliori auguri per il nuovo progetto, veniamo un attimo a me.

Rimasi profondamente dal primo video di Martin e iniziai a seguirlo sia per la passione per la musica, sia per l’interesse verso quell’intenso groviglio di ingranaggi che compongono i suoi strumenti. Il video del 2021 arrivò in un momento particolare della mia vita lavorativa, così ho deciso di acquistare subito **Deep work**. Cal Newport nel suo testo affronta uno dei temi critici di ogni *impiegato di concetto* o, come lui stesso li chiama, **knowledge worker**: la ricerca della concentrazione. Un vero e proprio manuale di come affrontare impegni, distrazioni e, in generale, la gestione del tempo a lavoro. 

Una tanto piacevole quanto interessante lettura che avrei dovuto fissare in mente in qualche maniera. Ecco perché ho scritto una **serie di articoli** che attraversano e rielaborano le tecniche descritte nel testo, alla stregua di *appunti condivisi*. Se anche tu, come me e Martin, hai interesse nel migliorare la gestione del tempo e della concentrazione non ti resta che tuffarti nella lettura:

1. [Concentrazione e produttività di un knowledge worker](https://simonevellei.com/blog/posts/concentrazione-e-produttivit%C3%A0-di-un-knowledge-worker/)
2. [L'ambiente di lavoro, una visione ideale](https://simonevellei.com/blog/posts/lambiente-di-lavoro-una-visione-ideale/)
3. [Strategie per dosare la concentrazione](https://simonevellei.com/blog/posts/strategie-per-dosare-la-concentrazione/)
4. [Il rito della concentrazione](https://simonevellei.com/blog/posts/il-rito-della-concentrazione/)
5. [Le quattro discipline dell'esecuzione](https://simonevellei.com/blog/posts/le-quattro-discipline-dellesecuzione/)
6. [Rigenerarsi con l'ozio](https://simonevellei.com/blog/posts/rigenerarsi-con-lozio/)
