---
title: "Smartworking non è welfare"
date: 2022-05-26T16:22:35+02:00
tags: ["smartworking", "welfare", "work"]
showToc: true
TocOpen: false
draft: false
hidemeta: false
comments: false
disableHLJS: true # to disable highlightjs
disableShare: false
disableHLJS: false
hideSummary: false
searchHidden: true
ShowReadingTime: true
ShowBreadCrumbs: true
ShowPostNavLinks: true
featuredImage: "/images/smartworking03.jpg"
aliases:
    - "/blog/posts/smartworking-non-è-welfare/"
cover:
    image: "/images/smartworking03.jpg" # image path/url
    alt: "<alt text>" # alt text
    caption: "<text>" # display caption under cover
    relative: false # when using page bundles set this to true
    hidden: false # only hide on current single page
---
La pandemia Covid ha segnato un passaggio storico nel mondo del lavoro, da necessità a virtù, il periodo è stato **laboratorio sperimentale** di mutamenti sociali e tecnologici. Il fenomeno **Great Resignation** negli USA ne è uno degli effetti, propagatosi anche nel vecchio continente assieme a quel movimento che viene comunemente chiamato **YOLO Economy**, rappresenta la tendenza al cambiamento lavorativo a favore di un migliore **bilanciamento work-life**.

In Italia, sebbene il legislatore parli chiaramente di **lavoro Agile**, si tende ad usare il termine smartworking in maniera indiscriminata e a volte erronea quando ci si riferisce ad un lavoro esercitato fuori ufficio. Parliamoci chiaro, esclusi rarissimi casi, quello sperimentato di fretta e furia durante il **lockdown** è stato tutto fuorché lavoro agile. Aziende e dipendenti si sono trovati catapultati all’interno di una situazione nuova e difficilmente gestibile. Nella maggioranza dei casi, il cosiddetto **smartworking**, si è rivelato un **tele-lavoro**: PC collegato (nelle migliori delle ipotesi) in VPN con l’azienda e rispetto degli orari di lavoro e pause pranzo. Non c’è stato nulla di *smart* o di **virtuoso** in questa particolare gestione del lavoro. 

Ad ogni modo, passato il periodo critico, le aziende hanno iniziato a richiamare i dipendenti in ufficio, ad indicare che la misura, oltre che poco *smart,* era percepita di natura **temporanea**. La realtà dei fatti è che, durante il lavoro fuori ufficio, nei lavoratori si è creata un’abitudine e certe tendenze sono **difficili da invertire**. Dall’altro lato anche le istituzioni, i sindacati, e associazioni che gravitano attorno al mondo del lavoro hanno dato percezione di scarsa conoscenza della materia. Risultato? **Proroghe**, proroghe e ancora proroghe. Nell’attesa che tutto ritorni come prima o, peggio, nella speranza che il desiderio di autogestione dello spazio e del tempo svanisca come un temporale estivo si è preferito nascondere la polvere sotto il tappeto.

Che non ci sia (ancora) la minima **percezione** di cosa si intende per lavoro agile è dimostrato dall’ultimo tentativo di giustificare lo smartworking esclusivamente per i genitori con figli minori di 14 anni o soggetti fragili. L’accostamento della pratica virtuosa del lavoro agile ad una misura di **welfare**, alla stregua di un congedo parentale, è sintomo lapalissiano che le istituzioni sono completamente fuori rotta. Nel tentativo di salvare capre e cavoli, si mischia il sacro col profano, due materie che non hanno nulla a vedere una con l’altra.

Il lavoro agile si realizza esclusivamente con una **sinergia** fra azienda e dipendenti, con un **rapporto di fiducia** e autogestione, con una definizione di **modalità** ed **obiettivi** chiari e condivisi. Senza tutto ciò, senza considerarlo un **processo**, si finisce per confonderlo miseramente con tele-lavoro o peggio con un sistema di welfare che possa permettere di accompagnare i figli a scuola. Purtroppo, come successo in passato per altri grandi **mutamenti**, per arrivare alla meta, si dovrà passare per approssimazioni successive. Chi ha avuto la capacità o l’onestà intellettuale di abbracciare da subito il **cambiamento** ha, di fatto, guadagnato posizioni di mercato come “pioniere” del “nuovo mondo”.
